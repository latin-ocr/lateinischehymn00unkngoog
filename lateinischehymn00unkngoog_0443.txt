mortalibus his exuti repetunt originem
et praesentem veritatis contemplantur speciem,
hinc vitalem vivi fontis hauriunt dulcedinem,

Inde statum semper ‚idem existendi capiunt,
clari, vividi, jocundi, nullis patent casibus,
absunt morbi, semper sanis senectus juvenibus.

Hinc perenne tenent esse, nam transire transiit,
inde vigent, virent, florent, corruptela corruit,
immortalitatis vigor mortem jam absorbuit.

Qui scientem cuncta sciunt, quid nescire nequeunt,
nam et pectoris arcana penetrant alterutrum,
unum volunt, unum nolunt, unitas est mentium.

Licet cuique sit diversum pro labore praemium,
caritas hoc suum facit, quod amat in altero,
proprium fit singulorum, commune fit omnium.

Ubi corpus illuc jure congregantur aquilae,
quo cum ang-elis et sanctae recreantur animae,
uno pane vivunt cives utriusque patriae.

Avidi semper et pleni, quod habent, desiderant,
non satietas fastidit neque fames cruciat,
inhiantes semper edunt et edentes jubilant.

Novas semper harmonias vox meloda concrepat
et in jubilum prolata mulcent aures organa,
digna, per quem sunt victores, regidant praeconia.

Felix, coeli quae praesentem regem cernit, anima
et sub se spectat alterni orbis volvi machinam,
solem, lunam et globosa bini cursus sidera.

Christe, palma bellatorum, hoc in municipium
introduc me post solutum militare cingulum,
fac consortem donativi beatorum civium.

Praebe vires inexhausto laboranti proelio ,
ut quietem post praecinctum debeas emerito
teque merear potiri sine fine praemio.

⁴88

30

3⁵

40

45

50

55

60

ns. zu Karkabo, ohne Numer, 15 Jahrb. (A) Die Melodie sollte beige-
schrieben werden ‚ aber die Notenstriche sind leer. Steht auch bei Du Merit

